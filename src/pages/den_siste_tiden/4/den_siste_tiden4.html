<ion-header><header-bar [title]="title"></header-bar></ion-header>
<ion-content>
  <div class="page-content">
    <br>
    <div class="content-paragraph">
      Alternativ behandling kan gis dersom formålet ikke er å behandle selve grunnsykdommen, men å lindre symptomer av sykdommen eller behandlingen og å styrke immunforsvar eller evne til selvhelbredelse.
      <br>
      <br>Dette dreier seg om ytre stimuli av ulike nervefibre, som kan være med på å dempe smerte for en kort periode. De ulike metodene er med på å øke kroppens egenproduksjon av endorfiner, og bidrar til avspenning og avslapping. Ikke- medikamentell smertelindring brukes som et supplement til den medikamentelle behandlingen. 
     
    </div>

    <div class="content-header" id="element2">Massasje</div>
    <div class="content-paragraph">
      «Pasientens hensikt med bruk av massasje ved kreft kan blant annet være å dempe smerte, kvalme, angst, stress, tretthet, sinne, depresjon, forstoppelse og høyt blodtrykk». (Nasjonalt informasjonssenter for alternativ behandling) 
      <br>
      <br>Dette er en kjent teknikk og mange liker det godt. Det virker avslappende, beroligende og øker blodsirkulasjonen til området som masseres. Selve massasjen utføres i retning mot hjertet med lange rolige bevegelser. Det å massere hender og føtter er akseptert av de fleste. Massasjen kan kombineres med bruk av kremer eller oljer. Man bør være forsiktig med strålebehandlet hud, områder med skjelettmetastaser og områder med tumorvev. 
      <br>
      <br>Det er viktig at massasjen utføres med et godt håndlag. Det innebærer at helsepersonell utfører metoden med sikre og presise bevegelser. Et trygt håndlag er med på å formidle trygghet til pasienten og gjør berøringen behagelig. 
        
    </div>

    <div class="content-header" id="element3">Temperatur</div>
    <div class="content-paragraph">
        Varme har vært brukt i mange hundre år for å lindre smerte. Den er med på å redusere spenninger i muskulatur og øke blodgjennomstrømming. Varme virker avslappende og reduserer smertefølsomhet. Det er behagelig og lett tilgjengelig. For å tilføre varme kan helsepersonell tilby varmepute, varmeteppe, varmeflaske og karbad. Ved bruk av varmepute eller varmeflaske må helsepersonell se til at hjelpemidlene ikke blir for varme slik at pasienten brenner seg. Dette kan løses ved å pakke puten eller teppet inn i håndklær. 
        <br>
        <br>Ulempene ved bruk av varme er at det kan redusere tarmaktiviteten om det brukes hyppig over magen. Varme skal heller ikke benyttes over områder med inflammasjon, infeksjon eller svulster. I terminalfasen gjøres de tiltak som pasienten selv synes er behagelig uavhengig av ulempene.  Kalde gjenstander som is og kald klut kan også med fordel brukes som lindring. Kulde har vist at tarmaktivitet økes og kan ha gunstig effekt på abdominale smerter forårsaket av obstipasjonsproblematikk. Kulde demper også ødemer, muskeltonus og spastisitet. 
        <br>
        <br>Ulempen ved bruk av is er faren for forfrysning av hud. Isbiter må pakkes inn i håndklær slik at pasienten ikke får frostskader.
        
    </div>

    <div class="content-header" id="element4">Musikk</div>
    <div class="content-paragraph">
        I de senere år er musikk og musikkterapi i særlig grad blitt tatt i bruk innen palliativ medisin og terminal omsorg. Artikler beskriver subjektive variabler som velvære, avspenning, aksept og tilfredshet. Det er observert reduksjon av smerte og andre plagsomme symptomer både hos pasient, pårørende og personalet uten at det er blitt systematisert. Det er viktig å dosere musikk varsomt ut fra pasientens behov og toleransenivå da behovet for ro og følsomhet for lyder øker hos mange av disse pasientene. 
        <br>
        <br>Musikk har dokumentert positiv effekt på mange symptomer hos døende pasienter. Bruk av musikk kan skape trygghet i en utrygg situasjon. Musikk er med på å trigge emosjonelle prosesser i kroppen. Den frigjør endorfiner, avleder oppmerksomhet og bidrar til avspenning. Det å lytte til musikk ledsages ofte av indre bilder og er derfor et godt verktøy sammen med tankereiser. 
        <br>
        <br>Den døende pasienten er svært svekket, derfor må helsepersonell gå varsomt fram etter individuelle vurderinger. Kjennskap til pasientens tidligere musikkpreferanser er viktig. Bruk musikk målrettet. Dersom musikk ikke brukes målrettet, men tilfeldig blir satt på og brukt over tid, kan det oppleves som støy. Denne støyen, overstimulering og bruk av høy voldsom musikk kan gi uhensiktsmessige effekt og økt smerteopplevelse. 
    </div>

    <div class="content-header" id="element5">Avledning</div>
    <div class="content-paragraph">
        Hensikten er å fokusere oppmerksomheten på andre stimuli enn selve følelsen av smerte. Metoden er hyppigst brukt ved akutte eller periodiske smerter. Ved avledning hjelper helsepersonell pasienten å rette oppmerksomheten bort fra smerten ved å benytte ulike sanser. Bruk av flere sanser samtidig vil gi et bedre resultat. Helsepersonellet må få tak i pasientens oppmerksomhet. Be pasienten puste rolig og dypt og bruke visuelle stimuli fra pasientens omgivelser eller musikk. Be pasienten beskrive fra bilder i rommet, se i album og beskrive hendelser i ulike bilder. Sørg for at rommet gir stimuli til sansene. 
    </div>

    <div class="content-header" id="element6">Tankereiser</div>
    <div class="content-paragraph">
        <br>Hensikten er å avlede oppmerksomheten på andre stimuli enn selve følelsen av smerte. Tankereise har vært i bruk lenge og kan være en god måte å lindre smerte for en kort stund. Pasienten får hjelp til å danne indre bilder og fantasier for å drømme seg bort fra smerten. Metoden kan brukes hos alle pasienter som kan greie å konsentrere seg om indre bilder. God kommunikasjon og tillit er viktige faktorer for at tankereiser skal lykkes, og pasienten må være villig til å forsøke. 
        <br>
        <br>Helsepersonell som skal hjelpe pasienten med tankereiser må sørge for å få tak i pasientens oppmerksomhet. Videre bruker helsepersonellet formuleringer som Tenk deg at… Forestill deg.. for å hjelpe pasienten til å danne indre bilder. Snakk med rolig og behagelig stemme. Ta pauser slik at pasienten får tid til å danne bildene. La pasienten bli delaktig i tankereisen ved å formulere spørsmålene personlig rettet Kanskje du ønsker… Dersom du vil… 
        <br>
        <br>Kjennskap til pasientens bakgrunn er nyttige ved tankereiser. Hendelser i barne- og ungdomsår kan brukes eller et sted som betyr mye for pasienten. I tillegg til å danne indre bilder kan også lukter knyttes til tankereisen, for eksempel: Trekk pusten dypt… Kjenn lukten av… 
        <br>
        <br>Ulemper med tankereise er at den hos noen kan frembringe vonde minner og kan også hos psykiatriske pasienter kunne frembringe psykoser. Tankereiser skal ikke utføres overfor pasienter med alvorlig psykisk lidelse. Dersom helsepersonell ikke føler seg sikre på utførelsen av tankereise eller har dårlig tillitsforhold hos pasienten bør de ikke utføre metoden.   
    </div>
  
  </div>
  
</ion-content>

